---
---
Redovisning kmom01
=========================

**Har du tidigare kunskaper (eller förutfattade meningar) i objektorienterad programmering i PHP eller något annat språk?**

Jag har ju erfarenhet och kunskaper från kursen i oopython som jag precis blev klar med, däremot har jag ingen erfarenhet av detta i just php. Med det sagt så tycker jag alltid att jag kan finna vissa likheter i hur principerna hanteras. Visst är syntaxen olika mellan språken allt som oftast men just själva grunden i hur det fungerar tycks vara snarlik. Koncept som arv, klasser, objekt som en instans utav en klass m.m. är inget som numera i sig är någonting främmande för mig så det kändes bra att ha det i ryggsäcken. De få om några förutfattade meningar jag har kring objektorienterad programmering är att det är ett trevligt sätt att arbeta på och gör att den kod man skriver och det vi försöker modellera blir mer lättöverskådligt och för min del lättare att förstå på en mer konceptuell nivå. Sen så kryddar ju denna kursen till det hela lite extra i och med att vi blandar in sessioner, formulär med mera som om inte nytt så i alla fall nytt för mig att arbeta med tillsammans med klasser och instanser av klasser.

**Hur gick det att komma in i PHP och programmering med objekt och klasser?**

Jag tycker det gick bra, guiden var vädligt uttömmande och lätt att följa med i. I vanlig ordning när det kommer till Mikaels guider så är där en bra blanding av att härma och att göra själv vilket jag tycker är ett riktigt trevligt sätt att lära. Visst kan man lära en del av att bara skriva av men jag gillar att vi ges exempel som visar på ett sätt att arbeta vilket vi sedan kan tillämpa på ett nytt problem där vi inte kan hålla Mikael i handen.

**Hur det gick det att utföra uppgiften “Gissa numret”?**

Jag tycker det gick bra, man kände sig lite rostig ändå från htmlphp-kursen när det kom till att hantera post,get, vilken ordning sakerna skedde i, postprocessing med mera. Men jag tycker att det föll på plats ganska bra ändå och jag är nöjd med resultatet även om jag inte la någon tid på att göra det snyggt. Jag experimenterade lite och gjorde lite egna val också vilket kan vara på gott och ont och där du som läser detta är domare. Ett val jag gjorde var att i min index.php kolla om jag hade satt spelet eller ej i sessionen, om så inte var fallet så satte jag det till ett spelobjekt som alltså var en instans av spelklassen. Jag valde sedan att inte skicka med några parametrar i spelklassens konstruktor utan den skapade hårdkodade attribut hos objektet. Huruvida detta är fel sätt att närma sig uppgiften på eller ej överlämnar jag till dig som läser detta men mina tankar kring det är att det trots allt fungerar även om det i sig innebär att alla spel blir likadana utfifrån denna klass och att det inte går att påverka om jag inte skulle skapa setters som kan ändra dessa attribut. Ett alternativ hade kunnat vara att sätta default-värden på parametrar som skickas in till konstruktorn men jag tänker att detta ändå är ett lärotillfälle, det fungerar och behöver jag ändra det i framtiden känns det som en ganska lätt ändring. Man skulle säkerligen kunna argumentera för att det skulle vara bättre att koda klassen på ett mer flexibelt sätt från början men jag tycker den löste uppgiften och för tillfället hade jag ingen anledning att låta en användare t.ex. skicka med egna inställningar likt hur stort det randomiserade numret får vara, hur många gissningar man har etc. Så gick min tankegång.

En annan tankegång jag hade var kring logiken för hur vi kollar om vi har en vinnare och hur vi gör när vi vill skriva ut ett resultat beroende på den gissning vi fick från vårt formulär. Jag är funderssam på om det är ett bra tillvägagångssätt att returnera en resultatsträng från objektet som jag sedan sparar till session. I detta finns två aspekter jag funderade över, dels är det en bra idé att objektet returnerar strängar och hade det i så fall varit bättre att objektet skriver en sådan sträng till ett eget resultatattribut som vi sedan kan hämta ut från objektet istället för att hämta resultatet från sessionen? Rimligtvis borde båda sätten spara ett en resultatsträng i det här fallet som vi sedan kan hämta ut. Jag valde t.ex. ett liknande sätt för att hantera om vi hade en vinnare eller ej genom att i min metod "checkGuess()" sätta attributet "winner" till true om vi gissade rätt siffra för att sedan hämta detta attribut och spara dess värde i en variabel "$hasWinner".

**Vilken taktik valde du för att lagra spelet i sessionen?**

Jag valde att använda mig av taktiken där jag sparade hela objektet i sessionen även om jag på gott och ont även sparade andra saker i sessionen.

**Gick det bra att komma igång med Git och GitHub, du gjorde ungefär samma i design-kursen?**

Ja det tycker jag, instruktionerna är i vanlig ordning bra och så även videoguiden och dessutom kunde jag gå tillbaka och titta på videos från designkursen för att fräscha upp minnet.

**Har du några inledande reflektioner kring me-sidan och dess struktur, känner du igen dig från design-kursen?**

Den är trevlig och känns mer eller mindre precis som i designkursen och därför valde jag också att lägga till min style från designkursen med lite ändringar samt att lägga till en byline med. Även om det inte var igår vi höll på med designkursen så kändes det bekant hur man navigerar ibland filerna för att ändra på navbars, default style med mera.

**Vilken är din TIL för detta kmom?**

Det måste nog vara hur användbart det kan vara med en autoloader även om den för tillfället är lite magisk så kan jag verkligen se hur användbar den kommer vara i framtiden och i större projekt.