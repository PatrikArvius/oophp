---
---
Redovisning kmom05
=========================

**Några reflektioner kring koden i övningen för PHP PDO och MySQL?**

Jag tyckte framför allt att guiden i övningen gjorde det lätt att följa med i flödet men däremot tycker jag det var lite svårare i min texteditor, det blir svårare att få en överblick i en sådan enorm switch med så mycket kod även om själva vyerna var uppdelade och lätta att följa med i. Kanske är det så att jag hamnat lite i ramverkstänket redan och fattat tycke för det här med controller men jag tycker på något vis att det blir lättare att följa med i flödet i en controller och jag får lättare en överblick av vad som sker vart och när. Jag känner på samma sätt gällande att använda sig av controllern kontra att sitta med routes även om det kan argumenteras för att de är snarlika.

**Hur gick det att överföra koden in i ramverket, stötte du på några utmaningar eller svårigheter?**

Överlag tycker jag det gick väldigt bra, jag tog med mig en hel del av de erfarenheter jag fick i uppgiften där vi skulle använda en controller till vårt dice-spel. Och hade från början tanken att jag skulle använda mig just utav en controller och det var kul att se hur enkelt det var att arbeta med en controller även i denna uppgiften. Utöver det valde jag att använda mig utav post-formulär istället för get så det blev ju en hel del ändringar istället för att bara lyfta in koden rakt upp och ned. Jag tycker det var en kul och inte nödvändigvis svår utmaning, ramverket i sig hanterar ju post på ett väldigt trevligt sätt som jag dessutom tycker samspelar väl med arbetet i en controller.

**Hur gick det att använda databasmodulen anax/database, några funderingar kring denna typen av moduler?**

Det gick bra, guiden var verkligen uttömmande och det mesta fungerade utan problem. Det blir ju lite bakgrundsmagi med sånna här moduler men är man insatt i dom så är det inget som i sig hindrar förståelsen för vad det är som försiggår och det förenklar och förtydligar verkligen koden. Detta är något som verkligen underlättar för mig själv i den aspekten att jag får en bättre syn över vad jag gör men jag kan även tänka mig att det kan göra koden mer lättläst för andra utvecklare om jag inte hade varit ensam i ett projekt. Och det är just det som jag gillar med att arbeta modulärt, det gör det hela mer organiserat och det hela delas upp i mindre delar som är lättare att överblicka.

**Berätta om din slutprodukt för filmdatabasen, gjorde du endast basfunktionaliteten eller lade du till extra features och hur tänkte du till kring användarvänligheten och din kodstruktur?**

Som jag nämde tidigare så tänkte jag från början att jag ville arbeta med en controller och sen tänkte jag att jag skulle arbeta med post-formulär mest som ett sätt att själva behöva ändra om i koden och på så vis få tänka mer själv. Jag lade dock med tiden som min främsta motivatör dock bara till basfunktionaliteten med en liten brasklapp, att jag valde att slå ihop de olika sökfuntionerna. Jag tänkte att det kändes mer användarvänligt så, att man kan söka på allt på ett och samma ställe. Jag tycker generellt mer om post än get när det kommer till formulär, det känns på något vis obekvämt att skriva ut massa saker i querysträngen däremot inser jag nu när jag skriver denna redovisningstext att det kanske inte är optimalt för just själva sökdelen. Detta innebär ju t.ex. att en användare inte skulle kunna dela med sig av sin url för att visa sin sökning för en annan person. Nu är kanske inte de ett jättestort problem vid just det här tillfället men det är verkligen något jag tar med mig. När det kom till användarvänligheten så valde jag en blanding av att behålla en del saker från exemplet som att kunna navigera mellan de olika funtionerna på ett enkelt sätt och jag lade till lite egna bekvämligheter som att göra omdirigering till överblicken när vi sparar, ändrar eller tar bort en film. Jag gjorde även en liten ändring i select-formuläret som jag lärde mig i webapp-kursen, sätter vi vår första option i ett select-element till att vara selected, disabled, hidden så tycker det upp lite som en placeholder-text i vår drop down men när vi väl klickar på den så syns den inte som ett av valen. Jag tycker det var en kul liten detalj.

**Vilken är din TIL för detta kmom?**

Ett nytt sätt att arbeta med databaser på, mer ramverkskunskaper och jag tycker hanteringen av lokal / remote uppkoppling till datasen i config/database var härlig! Bra påminnelse också om att lägga till den filen i gitignore så vi inte publiserar vårt inlogg.
