---
---
Redovisning kmom04
=========================

**Vilka är dina tankar och funderingar kring trait och interface?**

Spontant känner jag att det kan vara trevliga verktyg med olika ändamål. Trait kan hjälpa att bryta ut återanvändbar kod så att flera klasser kan tillgodogöra sig dess funktionalitet, det blir till viss del även en lösning på multipelt arv som inte finns i php. Nu säger jag inte att jag känt behovet av att ha det heller men trait skulle underlätta det. Däremot kan jag såhär till en början känna att trait också kan göra det hela lite mer svåröverskådligt, förvisso gör den det lättare att överblicka själva trait-koden men ibland blir det rörigt att hålla reda på vad som ligger vart och vad som löser det ena eller det andra. Jag tror å andra sidan att det är något som jag kommer att uppskatta mer när jag verkligen skapar ett trait för att det tillhandahåller specifik funktionalitet som jag vill kunna använda på olika ställen. När det kommer till interface så är även det något som har sin plats och som jag kan uppfatta som mer eller mindre användbart, just så här när jag sitter och programmerar för mig själv och är ensam skapare av alla klasser så känns interface kanske mindre nödvändigt men jag kan samtidigt verkligen föreställa mig hur det underlättar så fort vi är flera personer som arbetar på samma projekt och eller använder varandras kod. I de fallen tror jag ett interface som säkerställer en viss implementation kan vara guld värt för att få saker att fungera och samspela.

**Är du sedan tidigare bekant med begreppet kontroller eller är det nytt och oavsett vad, hur känner du inför begreppet?**

Till viss del men inte riktigt i den form som jag nu lärt mig om den, ibland har controller eller handler används mer för att beskriva något som mer liknar min Game-klass, dvs en klass som håller i tyglarna till ett spel (i det här fallet). I detta kursmomentet finns det förvisso några likheter men controllern här är mycket mer inriktad på själva ramverket och det ersätter eller bryter sig ut från routern. Jag tycker på något vis att det nästan känns lättare eller åtminstone klarare att arbeta med en controller kontra att sitta med routes, det är förvisso liknande varandra men jag tycker controllern gör det hela mer lättöverskådligt.

**Hur gick det att skapa intelligensen och taktiken till tärningsspelet, hur gjorde du?**

Det gick bra, jag hade redan i förra kursmomentet funderat en hel del kring det eftersom jag valde att ha funktionaliteten där spelare fick simmulera datorn. Detta i sin tur innebar att jag hade en trevlig grundstomme i min kod för hur jag hanterade datorns intelligens och jag kunde helt enkelt expandera den koden litegranna. Jag valde t.ex. att skicka med parametrar som innehöll spelarnas poäng och beroende på skillnaden dem emellan påverka hur min dator spelade. Rent konkret valde jag att göra som så att om datorn låg före spelaren med minst 20 poäng så började den spela säkert och spara sina poäng varje gång den kunde det. Om så inte var fallet så fortsatte datorn som vanligt och utvärderade varje kasts medelvärde för att sedan bestämma om den skulle kasta igen eller spara där datorn sparar högra medelvärden och fortsätter kasta vid lägre medelvärden.

**Några reflektioner från att integrera hårdare in i ramverkets klasser och struktur?**

Väldigt uppskattat faktiskt, jag tycker videoguiden var helt utmärkt och jag läste mig till en hel del saker i dokumentationen också som när jag i ett testfall ville sätta en post-variabel till något. Jag varvade läsning av dokumentationen med att titta på guiden och det känns lite befriande att arbeta närmre ramverket och dess struktur och jag upplever det som ett tydligare sätt att arbeta med post och session. Det var dessutom väldigt uppskattat med en videoserie som verkligen introducerade en i att komma bort från användadet av superglobalerna och det var nästan som att serien läste mina tankar när jag satt och fnulade med hur jag skulle lösa det och läste i dokumentationen och så kommer nästa video och går in på precis det jag satt och arbetade med.

**Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.**

Jag tycker att jag lyckades ganska så bra, nu kan man förvisso alltid göra bättre ifrån sig och skriva tester som testar koden ur alla tänkbara vinklar och det gjorde jag inte för varje kodstycke även om jag i många fall fösöker testa olika utfall. Jag tycker även att jag fick det att fungera bra med ramverket och mycket tack vare videoguiden som verkligen var en hjälpande hand när det kom till att lösa problem som att sätta $di globalt med mera. När det kom till testningen av kontrollerklassen så blev det ju kodtäckning i mer eller mindre fulingstil som i videon, jag tänker att tid finns till att grotta ned sig i det i framtiden. Men annars är jag nöjd, jag testade all kod som jag la till i det uppdaterade spelet och bibehöll en kodtäckning på över 98% där det som står i vägen för att nå 100% är den rad i min computer klass som är rekursiv då testning av den leder till en oändlighetsloop.

**Vilken är din TIL för detta kmom?**

Att arbeta hårdare efter ramverket också kan kännas väldigt befriande när man får det att fungera. Det känns lättare och mer överskådligt.
